---
title: Tietosuojaseloste - Lippukaupan asiakasrekisteri
css: https://rekisterit.teekkarispeksi.fi/style.css
---

Tämä on EU:n yleisen tietosuoja-asetuksen (GDPR) mukainen rekisteri- ja tietosuojaseloste.

Laatimispäivämäärä: 21.5.2018  
Viimeisin muutos: 25.5.2018

## 1. Rekisterinpitäjä

Teekkarispeksi Ry  
PL69 02151 Espoo  
Y-tunnus: 1888541-7  

## 2. Rekisteristä vastaava yhteyshenkilö

Tuottaja Antti Virtanen 
[tuottajat@teekkarispeksi.fi](mailto:tuottajat@teekkarispeksi.fi)

## 3. Rekisterin nimi

Teekkarispeksi ry:n lippukaupan asiakasrekisteri

## 4. Oikeusperuste ja henkilötietojen käsittelyn tarkoitus

EU:n yleisen tietosuoja-asetuksen mukainen oikeusperuste henkilötietojen käsittelylle on rekisterinpitäjän oikeutettu etu. 

Rekisterin tarkoituksena on tallettaa lippukaupan asiakastiedot myyntitapahtuman jälkikäteen todentamista varten, sekä mahdollisten ongelmatilanteiden ratkaisemiseksi.

## 5. Rekisterin tietosisältö

Rekisteriin tallennetaan seuraavat tiedot:

  * Asiakkaan nimi
  * Sähköpostiosoite
  * Ostetut tuotteet
  * Osto- ja maksutapahtuman yksilöivät tunnisteet

## 6. Säännönmukaiset tietolähteet

Rekisteriin tallennettavat tiedot kerätään rekisteröidyltä ostotapahtuman yhteydessä sähköisellä lomakkeella. Osto- ja maksutapahtumaan liittyvät tunnisteet luodaan automaattisesti, joko lippukauppaohjelmiston tai maksupalveluntarjoajan toimesta.

## 7. Tietojen säilytys ja käsittely

Tiedot säilytetään sähköisessä muodossa Teekkarispeksi ry:n hallinnoimalla virtuaalipalvelimella. Palvelu toteuttaa asianmukaisen sähköisen suojauksen ja käsittelijät tunnistetaan henkilökohtaisella käyttäjätunnuksella ja salasanalla.

Rekisterin tietoihin on pääsy hallituksen jäsenillä, sekä lipunmyynnistä vastaavilla henkilöillä.

## 8. Rekisterin tietojen säilytysaika

Rekisterissä säilytetään vain Teekkarispeksi ry:n asiakastietoja. Rekisteröidyn tiedot anonymisoidaan viimeistään 12 kuukauden kuluttua tapahtuman lipunmyynnin päättymisestä.

Poikkeustilanteessa rekisteröidyn tietoja voidaan säilyttää pidempään. Tällöin rekisteröidylle ilmoitetaan pidennetystä säilytysajasta ja sen perusteista.

## 9. Tietojen luovuttaminen ja tietojen siirto EU:n tai ETA:n ulkopuolelle

Tietoja ei luovuteta kolmansille osapuolille. Tietoja ei luovuteta tai säilytetä EU:n tai Euroopan talousalueen ulkopuolella.

## 10. Tarkastusoikeus ja oikeus vaatia tiedon korjaamista

Jokaisella rekisteröidyllä on oikeus tarkastaa rekisteriin tallennetut tietonsa ja vaatia mahdollisen virheellisen tiedon korjaamista tai puutteellisen tiedon täydentämistä. 

Tietojen tarkistus- ja oikaisupyynnöt tulee lähettää kirjallisesti rekisterinpitäjälle. Rekisteröidyllä on velvollisuus osoittaa henkilöllisyytensä rekisterinpitäjän niin pyytäessä. Tarkastus- ja oikaisupyynnöt käsitellään 1 kuukauden kuluessa.

